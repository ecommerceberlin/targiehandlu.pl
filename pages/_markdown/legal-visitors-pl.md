**Informacje skrócone (nie stanowią części Regulaminu):**

* Brak prawa odstąpienia od umowy (art. 38 pkt 12 u.p.k.).
* Faktury PDF wysyłane do 7 dni od płatności.
* Bilety wysyłane najpóźniej 3 dni przed Wydarzeniem.
* Płatności online Mollie; przelew od 100 PLN netto.
* W bilecie sponsorowanym udostępniane są jedynie: imię, nazwisko i nazwa firmy.

# REGULAMIN ZAKUPU BILETÓW I UCZESTNICTWA W E-COMMERCE WARSAW EXPO

(wersja obowiązująca od dnia publikacji, aktualizacja: 2025-11-04)

## §1. POSTANOWIENIA OGÓLNE

Niniejszy regulamin („Regulamin”) określa zasady zakupu biletów oraz uczestnictwa w wydarzeniu E-commerce Warsaw Expo („Wydarzenie”) organizowanym przez Infoguru Sp. z o.o. z siedzibą w Poznaniu, ul. Truskawiecka 13, 60-478 Poznań, wpisaną do KRS pod numerem 0000452046, NIP 7811883511, REGON 302360360, której akta rejestrowe prowadzi Sąd Rejonowy Poznań – Nowe Miasto i Wilda w Poznaniu, VIII Wydział Gospodarczy KRS („Organizator”).

Regulamin stanowi integralną część umowy zawieranej pomiędzy Organizatorem a osobą dokonującą zakupu biletu („Uczestnik”).

Zakup biletu oznacza akceptację postanowień Regulaminu.

**Kontakt z Organizatorem: hello@ecommercewarsaw.com**

Sprzedaż biletów prowadzona jest wyłącznie poprzez serwisy: https://ecommercewarsaw.com oraz https://en.ecommercewarsaw.com


## §2. DEFINICJE

**Serwis** – serwis internetowy Organizatora, w którym prowadzona jest sprzedaż biletów.

**Wydarzenie** – „E-commerce Warsaw Expo”, konferencja i targi branżowe odbywające się 23 kwietnia 2026 w miejscu i godzinach wskazanych w Serwisie.

**Bilet Standard** – bilet płatny dla uczestników niebędących dostawcami usług lub narzędzi dla branży e-commerce, w szczególności właścicieli i pracowników sklepów internetowych oraz osób zainteresowanych zakupem takich usług i produktów.

**Bilet Provider** – bilet płatny dla profesjonalnych uczestników będących dostawcami usług, narzędzi lub rozwiązań dla branży e-commerce, którzy nie są wystawcami Wydarzenia.

**Uczestnik** – osoba fizyczna biorąca udział w Wydarzeniu na podstawie zakupionego biletu, działająca jako konsument lub w imieniu przedsiębiorcy.

**Siła wyższa** – zdarzenie zewnętrzne, nagłe i niemożliwe do przewidzenia ani zapobieżenia (mu. klęski żywiołowe, strajki, epidemie, akty władzy publicznej, wojny, przerwy w dostawach energii lub internetu).

**Dane osobowe** – dane w rozumieniu RODO – Rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r.

## §3. RODZAJE BILETÓW I ZASADY ZAKUPU

Dostępne są dwa rodzaje biletów: Bilet Standard i Bilet Provider.

Bilet Provider mogą zakupić wyłącznie podmioty świadczące usługi, narzędzia lub rozwiązania dla branży e-commerce. Organizator zastrzega prawo do weryfikacji statusu Uczestnika. W przypadku zakupu Biletu Standard przez osobę nieuprawnioną Organizator może (1) wezwać do dopłaty różnicy w cenie lub (2) anulować bilet i zwrócić cenę.

Bilety są imienne i wymagają podania m.in. adresu e-mail, imienia, nazwiska, stanowiska, nazwy firmy (jeśli dotyczy), NIP (jeśli dotyczy), numeru telefonu i danych do faktury.

Zakup biletów odbywa się wyłącznie online w Serwisie. Ceny określa aktualny cennik dostępny w Serwisie.

Umowa sprzedaży zostaje zawarta z chwilą potwierdzenia przyjęcia zamówienia przez Organizatora i dokonania płatności.

Brak zwrotów: z uwagi na charakter usługi związanej z wydarzeniem o ściśle oznaczonym terminie, Uczestnikowi będącemu konsumentem nie przysługuje prawo odstąpienia od umowy (art. 38 pkt 12 ustawy o prawach konsumenta).

Bilety są wysyłane elektronicznie na adres e-mail Uczestnika najpóźniej 3 dni przed Wydarzeniem.

Opcja „bilet sponsorowany” oznacza dobrowolne udostępnienie Organizatorowi zgody na przekazanie wybranemu wystawcy imienia, nazwiska i nazwy firmy Uczestnika – bez danych kontaktowych.

## §4. PŁATNOŚCI I FAKTURY

Płatności online obsługuje pośrednik Mollie B.V. (mollie.com), udostępniający m.in. metody Przelewy24, BLIK, karty płatnicze i Apple Pay.

Dostępna jest również płatność przelewem tradycyjnym dla zamówień o wartości co najmniej 100 PLN netto.

Uczestnik ponosi odpowiedzialność za poprawność wprowadzonych danych osobowych i danych do faktury.

Faktury VAT wystawiane są ręcznie i wysyłane wyłącznie w formie PDF na adres e-mail Uczestnika w terminie do 7 dni od zakupu/płatności.

Organizator nie wystawia paragonów fiskalnych.

## §5. ZWROTY, REKLAMACJE I PRZENOSZENIE BILETÓW

Poza przypadkami określonymi w § 8 Organizator nie przewiduje zwrotów biletów.

Reklamacje dotyczące zakupu biletów lub działania Serwisu można zgłaszać e-mailem na adres wskazany w § 1 w ciągu 14 dni od wystąpienia problemu. Reklamacja powinna zawierać dane Uczestnika, adres e-mail, numer transakcji i opis problemu.

Bilety są imienne i co do zasady nie podlegają przeniesieniu na inne osoby bez zgody Organizatora.

Odsprzedaż biletów osobom trzecim jest zabroniona.

## §6. WEJŚCIE NA WYDARZENIE

Bilet (kod wstępu) jest jedynym dokumentem uprawniającym do udziału w Wydarzeniu.

Uczestnik musi okazać bilet (wersja elektroniczna lub papierowa) przed wejściem do Hali Targowej.

Organizator może udostępnić punkt wydruku biletów na miejscu.

Udział w Wydarzeniu przysługuje wyłącznie osobie wskazanej na bilecie.

Organizator ma prawo zweryfikować tożsamość Uczestnika.

## §7. ZASADY UCZESTNICTWA I PORZĄDKOWE

Wydarzenie przeznaczone jest dla osób pełnoletnich.

Uczestnik jest zobowiązany do przestrzegania przepisów BHP i PPOŻ, poleceń Organizatora oraz do powstrzymania się od działań zakłócających przebieg Wydarzenia.

Fotografowanie i nagrywanie Wydarzenia jest dozwolone pod warunkiem poszanowania praw osób trzecich.

Organizator może usunąć z terenu Wydarzenia Uczestnika naruszającego Regulamin bez prawa do zwrotu ceny biletu.

## §8. ZMIANY, SIŁA WYŻSZA I ODWOŁANIE

Organizator dokłada starań, aby Wydarzenie odbyło się zgodnie z planem.

Organizator nie przewiduje zmiany terminu ani formy Wydarzenia.

W razie odwołania Wydarzenia z przyczyn leżących po stronie Organizatora, Uczestnikowi przysługuje zwrot pełnej ceny biletu w tej samej formie płatności w terminie do 30 dni.

W przypadku odwołania Wydarzenia z powodu siły wyższej, Organizator zwróci Uczestnikowi 50% ceny biletu, zatrzymując pozostałą część na pokrycie kosztów organizacyjnych poniesionych przed wystąpieniem zdarzenia.

## §9. WIZERUNEK I DANE OSOBOWE

Uczestnik biorąc udział w Wydarzeniu wyraża zgodę na nieodpłatne utrwalanie i rozpowszechnianie swojego wizerunku w celach promocyjnych, dokumentacyjnych i marketingowych Organizatora.

Administratorem danych osobowych jest Organizator (Infoguru Sp. z o.o.).

Dane przetwarzane są na podstawie art. 6 ust. 1 lit. b, c i f RODO – w celu realizacji umowy, rozliczeń oraz prawnie uzasadnionych interesów Organizatora.

W ramach biletu sponsorowanego udostępniane są wyłącznie dane: imię, nazwisko, nazwa firmy – bez kontaktowych.

Odbiorcy danych: Mollie B.V. (operacje płatnicze) oraz Fakturownia Sp. z o.o. (wystawianie faktur). Aplikacje Organizatora nie przekazują danych innym podmiotom.

Dane nie są przekazywane poza Europejski Obszar Gospodarczy.

Szczegółowe informacje: https://ecommercewarsaw.com/legal/visitors-data

Uczestnik ma prawo do dostępu, sprostowania, ograniczenia przetwarzania, sprzeciwu oraz wniesienia skargi do Prezesa UODO.

## §10. ODPOWIEDZIALNOŚĆ

Organizator nie ponosi odpowiedzialności za szkody niezawinione lub powstałe z przyczyn niezależnych od niego.

Odpowiedzialność Organizatora ograniczona jest do wysokości ceny biletu.

Organizator nie ponosi odpowiedzialności za utracone korzyści Uczestnika.

## §11. POSTANOWIENIA KOŃCOWE

Regulamin jest dostępny pod adresem: https://ecommercewarsaw.com/legal/visitors

W sprawach nieuregulowanych stosuje się prawo polskie, w tym Kodeks cywilny, ustawę o prawach konsumenta oraz RODO.

Organizator zastrzega prawo do zmiany Regulaminu; zmiany obowiązują od momentu publikacji w Serwisie.